147
DCLVIII.

HEDYSARUM MURICATUM.

Crescit ad Champion river in Patagonia. Ex semine natum apud
nos floret Julio & Augusto sub dio, fructum perficit Novembri & De-
cembri in tepidario. Radix ramosa. Cauiis suffruticosulus, teres , se-
mipedalis, debilis, hinc partim decumbens , ramosus , muricatulus.
Folia alterna, pinnata abrupte vel cum impari, costa muricatula, plus
minus sescunciali3 pinnis plus minus septem utrinque, oblongis , emar·
ginatis , integerrimis, ad oras muricatis, supra glabriusculis, subtus
hirtellis, tres quatuorve lineas longis. Stipulae & bracteae ovatae, acu-
tae. Pedunculi axillares uniflori, & terminales racemofi, patentes.
Calycis viridis , semiquinquefidi , nec bilabiati, laciniae lanceolatae‚
acutae, subaequales, erectiusculae‚ Vexillum subrotundum, emargina-
tum, expansum, acl angulum rectum ab ungue reflexum, calyce duplo
fere longius, flavum cum striis purpureis. Alae oblongae , obtusae,
erectae, vexillo breviores, flavae. Carina transverse obtusa , vexillo
duplo brevior, flava. F ilamenta decem, diadelpha, novem ipsa sola
basi coalita, superne ad angulum rectum incurvata. Antherae luteae.
Germen lineare, hirtulum. Stylus filiformiS, glaber, fitu & longitu-
dine staminum. Stigma capitatulum. Legumen lineare , compressum,

acutum , muricatum , fere unciale ‚ articulis subrotundis ‚ mono-
spermis.

Τ 2 DCLIX

